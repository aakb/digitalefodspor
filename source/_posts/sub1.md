---
backgroundimage: images/headerimages/side2.jpg
headermain: Hvornår
headerlead: Hvornår sætter jeg mine Digitale Fodspor?
media:
media:
  - <img src="images/statements/statements1.jpg" alt="Der er skræmmende, at Facebook tager alle dine oplysninger. Det kommer ikke som en overraskelse, men jeg synes alligevel, at det er chokerende, hvor meget de gemmer, selvom man sletter det.">
  - <img src="images/statements/statements2.jpg" alt="Vi har ytringsfrihed, det vil jeg benytte mig af.">
  - <img src="images/statements/statements3.jpg" alt="Jeg har aldrig tænkt over, at Google overvåger mig, men jeg har undret mig over, at de sneakers, jeg lige havde googlet, pludseligt dukkede op på YouTube.">
  - <img src="images/statements/statements4.jpg" alt="Personligt er jeg ligeglad med, hvad firmaer ved om mig, men jeg er imod princippet i, at firmaerne gemmer mine oplysninger">
  - <img src="images/statements/statements5.jpg" alt="Det overraskede mig meget, at mine Pinterest billeder dukkede op i en Google søgning om mig.">
  - <img src="images/statements/statements6.jpg" alt="Det er vildt, at billeder af min familie dukkede op i en Google søgning om mig.">
---
Har du nogensinde tænkt på, hvorfor du modtager online reklamer for de sko, du netop har siddet og kigget
på? Eller hvorfor der kommer billeder af din familie op, når du søger på dit navn på Google? Eller hvorfor
reklamerne på Facebook ofte matcher dine interesser? Det er fordi der, hver gang du bevæger dig på nettet,
bliver opsamlet små spor, som kan føres tilbage til dig og som kan samles til en profil på dig.


Prøv for sjov skyld at google dit eget navn (sæt citationstegn omkring dit navn) og se, hvad der dukker op.
Der kan være alt muligt om dig. Hvis du har et ret almindeligt navn, vil du få en række søgeresultater for
andre, som har samme navn som dig. Men hvis du har et specielt navn, vil du sikkert finde mange hits om
dig selv. Det kan være ret overraskende at se, hvad man egentlig kan finde om sig selv på nettet.


Dine digitale fodspor bruges bl.a. til at målrette reklamer, der passer til netop dig. Indhentning af og handel
med dine digitale fodspor er en voksende industri. Fx tjener Facebook årligt milliarder på dine personlige
oplysninger og færden på nettet ved at sælge oplysningerne videre til interesserede købere. Nogle bruger
oplysningerne med henblik på at sælge mere. Andre bruger dem til at udvikle deres services - fx bruger
Northside Festivalen digitale fodspor til at se, hvordan de kan gøre næste års festival bedre. Og så er der
dem, der misbruger dine digitale fodspor og fx begår kriminalitet.
